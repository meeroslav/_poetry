# (ne-haiku) Poezija

## Analiza

```
Mislima pratiš prste po skrivenom sloju
Soba oscilira u beskrajnoj petlji

Ne osećam prostor
dok konstruišemo nove emotivne ravni
Krive i prave spajaju se i istežu.

Merim tvoj integral.
Nedostaje mi još samo krajnja tačka.

Binarno teži u skalar,
dve funkcije u zajedničkoj sinusoidi.

Dok monotono konvergiramo u supremum
vidim,
naša determinanta je ipak nula?!
```

## Red za studentski dom

```
Žuto
Samo žuto.
Glupa mešavina braon i oker. I crne.

Kao atelje lošeg umetnika
ili stranice zaboravljenog pisca.
Suviše kasno za zabavu, isuviše rano za buđenje.

Žuti osmeh ispred stidljivih vrata.
Uspavana buka neonki i red bezizražajnih lica i nedovršenih snova.

Žuti miris kafe i magnezijum sa ukusom limuna.
Žutog. Naravno.

I depresija, pomešana sa nesanicom...
I poneki kiseli osmeh.
Žut, razume se.

…
Mrzim septembar
```

## Prokrastinacija akrizije

```
levo... ništa
desno... ništa
opet...

blagi korak unapred
a zatim
brzo nazad
opet…

možda još poneki korak napred
ali ništa manje unazad
opet...

da li se kockati snovima
ili izgoreti čekajući
da rešenje svane
opet...

ili možda...

na tvojoj raskrsnici nema semafora
i putevi se izvijaju u nedogled
odluči se!
opet…
```

## Uspavanka za...

```
osvetljene senke uvek bole 
kao i sati izgubljeni u njima

pronadji u zadnjem džepu svesti
svoj davno izgubljeni kompas
i dozvoli sebi jedan finale dana.
pusti utopiju da plovi bez tebe.

tebe sad čekaju arena sna i mesec ceo
i poneko parče jutarnje rose
```

## Voli me, ne voli me

```
sakupljene zvezde
prosipam po stolu
dosledno i pažljivo
kao karte

gledam slike iz prošlosti
ti bez mene
ja bez tebe
prostranstva daleka
```

